<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>En İyi Filmler</title>
</head>
<body>
    <h1>Ölmeden Önce Muhakkak İzlenmesi Gereken Film Önerileri! İşte Başyapıt Niteliğinde 67 Film...</h1>


    <p>
        Gündelik yaşantımızda kendimize bir mola vermek ve keyifli vakit geçirmek için başvurduğumuz yöntemlerden birisi film izlemek. Sinemaya gitmeye vakti olmayıp evde izleyebileceği en güzel filmleri araştıranlar soluğu internette alıyor. Sinemaseverler için hazırladığımız hayatta en az bir kere <em>izlenmesi gereken filmler</em>   listesi ile karşınızdayız. Ölmeden önce mutlaka izlenmesi, seyredilmesi gereken filmleri sizler için bir araya getirdik. Yayınladığı dönemin en çok izlenen filmleri olma unvanına sahip olan filmler de var aralarında. Bununla birlikte kült haline gelmiş, başyapıt filmler de mevcut. Şimdi hazırsanız mutlaka izlenmesi gereken filmlere beraber bakalım. İşte sizin için derlediğimiz en iyi 67 film. <mark>İyi seyirler...</mark>

    </p>
    <p>
        <em>
            <strong>
                Not : Filmlerin sıralaması IMDb puanlarına göre en düşük puandan en yüksek puana doğru yapılmıştır. Filmlere ait tanıtım yazıları beyazperde'den alınmıştır.
            </strong>
        </em>
    </p>
    <h2>Esaretin Bedeli</h2>
    <p>
        Esaretin Bedeli, Andy ve Red isimli iki mahkumun parmaklıklar ardında kurdukları dünyanın hikayesini anlatıyor. Andy Dufresne, genç ve başarılı bir bankerdir. Karısını ve karısının sevgilisini öldürmek suçundan yargılanır ve ömür boyu hapis cezası alır. Shawsank Hapishanesi'nde dayak, işkence, tecavüz, her türlü durum yaşanmaktadır fakat Andy gene de hayata bağlı ve iyimserdir. Bu tutumu etrafındakileri de etkiler. Andy umutlu bakış açısıyla çevresindeki tüm mahkumları, parmaklıklar arkasında bile özgür bir yaşam olabileceğine inandırır. Andy'nin bu çabalarına ortak olacak bir arkadaşı da olacaktır: Red.Bir Stephen King uyarlaması olan filmde Morgan Freeman ve Tim Robbins başrolde. Film, 1995'te, aralarında en iyi film adaylığı da olmak üzere tam 7 dalda Oscar'a aday gösterildi.
    </p>
    <h2>Ruhların Kaçışı</h2>

    <p>
        Ruhların Kaçışı, Japon animasyon üstadı Hayao Miyazaki’nin en değerli yapıtlarından biri. Film, küçük Chihiro ve ailesinin yeni bir kasabaya taşınmalarıyla açılır. Yolculuk esnasında yolda gördükleri bir tünele dikkat eden aile, tünelin içerisinden geçtiklerinde karşılaştıkları fantastik dünyanın içerisinde büyülenirler. Ancak bu kasabada yolunda gitmeyen bir şeyler vardır, bu büyü kısa bir zaman sonra bozulacaktır. Ailesini kaybeden küçük Chihiro, babasını kurtarmak için korku dolu bir maceraya atılacaktır. Animasyon türünün en önemli örneklerinden biri olan film, 75. Akademi Ödülleri’nde En İyi Animasyon dalında Oscar’a; 52. Berlin Film Festivali’nde ise Altın Ayı ödülüne layık görülmüştür. Film, Japon sinema tarihinin en başarılı filmi olarak da kırılması güç bir rekoru elinde tutuyor.
    </p>

    <h2>Kapıcılar Kralı</h2>

    <p>
        Anadolu'nun çeşitli yerlerinden İstanbul'a yapılan göçlerin ivme kazandığı yıllardayız... Karısı ve iki çocuğuyla daha iyi yaşama umutlarıyla İstanbul'a gelen Seyit, büyük bir apartmanda kapıcılık yapmakta, karısı da evlere temizliğe gitmektedir. Seyit sıradan ve düz bir adam gibi görünse de bu apartmanda olup biten her şeyden haberderdir ve her zaman zekice hamleler yapıp kendini bir şekilde idare eder. Bambaşka karakterlere sahip apartman sahipleri ve apartmanın işleyişi dönemin Türkiyesi'ne tutulmuş bir ayna niteliğindedir, haliyle meseleler çok derindir. Alt metinlerdeki politik okumaları oldukça kuvvetli olan bu filmde yönetmen Zeki Ökten bir apartman dolusu insan üzerinden dönemin sosyo-ekonomik çıkmazları üzerine çok önemli şeyler söylüyor.
    </p>


</body>
</html>